А. 0 Р И Ш
///ишшп
ТОШКЕНТ “МАЪНАВИЯТ” 2002
www.ziyouz.com kutubxonasiАбдулла Ориповнинг «Онамга хат», «Муножотни тинглаб»,
«Тилла балиқча» каби шеърларини ў^имаган ўэбек топилмаса
керак. Ҳаттоки Абдулла Қаҳҳор ҳам ёш шоир ижодига тан
бериб, тўрт мис(>асиии ўз асарига апиграф-қошлик қилиб олган эди.
«Митти юлдуэ» нашрдан чиқибоқ барча таъби наэм аҳ.\ининг
кўнгил мулкига айланиб улгурди. Ва ҳали-ҳануэ уиинг туйгулар
эамзамаси дилларни тарк этмайдн.
Тўпламга Мирт«гмир домла муҳаррирлик қилганлар. ч
«Сиз согинган асарлар» рукнида та>у1им қилинаётган ушбу
китоб сизларни яна бегубор шеърият бўстонига етаклашидан
умидвормиэ.
л 4702620204-6
© «Маъмавият>', 2002
ММ 2255((0044))--0022 15 02
www.ziyouz.com kutubxonasiШУНДАЙ ЯШАР ОДАТДА ОДАМ
Иўқ керакмас, қўйинг, керакмас,
Менга ором истаманг, дўстлар,
Хилват соз деб қистаманг, дўстлар,
Қўйинг, бундай ором керакмас.
Ногаҳонда хаёлга ботсам,
Е ухласам, уйготинг дарров,
Номим тутиб, сўз қотинг дарров.
Беҳудага бир ёққа борсам,
Қўлларимдан ушлаб ўшал дам
Курашларнинг сафига қўшинг,
Қур, ярат денг, ҳайқир денг, жўш денг,
Шундай яшар одатда одам.
3
www.ziyouz.com kutubxonasiОНАМГА ХАТ
Қайттим келди, онам, ёнингга,
Юрагимда исмсиз дардлар.
Совуқ хонам, соат чиқ-чиқи,
Ташқарида хазонрез боғлар,
Емгирнинг жим хониш қилиши...
Бариси ҳам нечундир бу дам
Туширмоқда сени ёдимга...
Қайтгим келди, онам, ёнин1та.
Юрагимни очиб гапирсам,
Кам-кам бўлар менда бундай ҳол.
Шодмон юрсам, менинг ёдимга
Сен тушмайсан ростдан, онажон.
Ногаҳоний бундай ҳолда-чи,
Шундай кўргим келади сени.
Айтсам сенга бор гапларимни,
Орзуларим, ҳасратларимни
Ииглаб, кулиб айтгим келар, ҳа,
Одамларнинг ҳадру ҳимматин
Англамаймиз бирга бўлганда.
Аммо ногоҳ узоҳҳа тушсак,
Е танҳолик ҳасратин чексак,
Баъзан шундоҳ,
Одам зотининг
Тирногига зор бўламиз, ҳа!
4
www.ziyouz.com kutubxonasi1 ушунмайман бул ҳақиқатни,
Сен-ку ахир онасан, она...
Онам, ранжимагил хатимлан,
Мен ростини ёздим, шод дамим
Сен тушмайсан асло эсимга.
Аммо ҳаёт ўзи, биламан,
Солар сени ёдимга бот-бот.
Яъни, бошимизни доим ҳам
Она бўлиб силамас ҳаёт.
БУЛУТ
Тиниқ кўл багридан парча оҳ булут
Сузиб чиҳди бир вақт мовий осмонга.
Шамол қанотида йўл олди хушнуд
Ошёнидан узоқ-узоҳ томонга...
Қайларга шошарди?! Билмас эди у
Ошиб ўтди чўллар, тоглардан йироҳ
Ва бир кун кезишлар жонга тегди-ю,
Қайтмоқ бўлди шунда ортига, бироқ,
Бироҳ... йўл бермади шамоллар ҳайдаб
Ииглаб битди булут, сел бўлди кўзёш.
Сўнг ирмоҳ бўлди-ю, билмайди қайда...
Маконин ахтариб олиб кетди бош.
5
www.ziyouz.com kutubxonasiМЕН НЕЧУН СЕВАМАН ЎЗБЕКИСТОННИ
Мен нечун севаман Узбекистонни
I упрогин кўзимга айлаб тўтиё.
Нечун Ватан дея еру осмонни,
Муқаддас атайман, атайман танҳо.
Аслида, дунёда танҳо нима бор,
Пахта ўсмайдими ўзга элда ё?
Еки қуёшими севгимга сабаб?
Ахир ҳуёшли-ку бутун Осиё.
Мен нечун севаман Узбекистонни?
Богларин жаннат деб кўз-кўз этаман,
Нечун ардоқларкан тупрогани мен
Угтман: «Тупрогинг бебаҳо, Ватан...»
Аслда тупроҳни одил табиат
1 аҳсим айлаган-ку ер юзига тенг.
Нечун бу тупроҳ деб йиглади ФурҲат,
О, Қашҳар тупроги, ^ашшоҳмидинг сен?!
Хўш, нечун севасан Узбекистонни,
Сабабини айтган десалар менга,
Шоирона гўзал сўзлардан олдин
Мен таъзим қиламан она халқимга:
Халқим, тарих ҳукми сени агарда
Мангу музликларга элтган бўлсайди,
Қорликларни макон этган бўлсайдинг,
Меҳрим бермасмидим ўша музларга?
Ватанлар,
Ватанлар,
Майли, гулласин,
Бог унсин мангулик музда ҳам, аммо
Юртим, сени фаҳат бойликларинг-чун
Севган фарзанд бўлса, кечирма асло!
6
www.ziyouz.com kutubxonasiДОРБОЗ
Булутларга ёндош,
Осмон остида
Кинрикдаги ёшдай турибди дорбоз.
Қиличнйнг дамидай арқон устида
Кўзларини юмиб юрибди дорбоз.
Одамлар, оДамлар, унИ олқишланг,
Қаранг, у нақадар эпчил ва ўктам.
Биэ-чи, эҳ... баъзи бир кўзи очиҳлар
Эплаб юролмаймиз катта йўлда ҳам.
БУРГУТ
Еш бургут учмоҳда кўкда шиддаткор
Кумуш булутларнинг тўзгитиб парин.
Учмоҳда, қалбида магрур ишонч бор,
Қаҳшаган қоялар, чўққилар сари
Учмоқда! Қаерга? Чўққига! Нечун?
Бургутнинг шиддатин уйготган нима?
Бўронли даргоҳда не кутар уни,
Қудратли қанотин ҳўзгатган нима?
Уйноқи шамоллар ила басма-бас
Ана, қўнди бургут энг юксак жойга!
Чўққи узра магрур турди-ю бирпас
Яна бўрон мисол қўзгалди. Қайга?
Ахир, не бўларди берсанг, табиат,
Шу буюк шиддатга яраша мақсад!
7
www.ziyouz.com kutubxonasiҚОНЛИ КЎЙЛАК
Бер, онажон, бер отамнинг
Кўйлагини қўлимга.
Бергил май,\и, чиқсин яна
У муқаддас йўлига.
Бер, кўйлакни байрок, этиб
Қадаб қўяй қуёшга.
Тонгда балқиб, қони билан
Кўринсин қари-ёшга.
Майли, бир зум тирик олам
Бўлиб қолсин ҳайронлар.
Қонли кўйлак порламоҳда,
Боҳингиз, эй инсонлар.
«Боҳинг, уруш даҳшатидан
Огоҳ бўлинг, яхшилар.
Бўлмасин-чун кўйлаклар ҳон
Сергак бўлинг, яхшилар».
Қонли кўйлак коинотни
Чорлаб турсин шундайин.
Бер, онажон, жанг гувоҳин
Мен ҳуёшга ҳадайин.
Бизнинг узоҳ авлод.\ар ҳам
Келганида дунёга,
Кўргай, мангу тинчлик учун
Нелар кечган дунёда!
8
www.ziyouz.com kutubxonasiАСРИМИЗ ОДАМИ
Менинг кўа ўнгимда жонланар тарих,
1 амлардан тўқилган шу кўҳна олам.
Асрлар бирма-бир ўтар ва ахир
Юксалар қаршимда энг бахтли одам.
Юксалар-у, шу дам чоиар, уринар.
Галпинар қайгадир билмасдан тиним.
Бахтининг ёнида ғами кўринар,
Ғами кўринади бахтида унинг.
Билагида гарчанд етарли кучи,
Бойлик эргашса-да гарчанд ортидан,
Унинг чеҳрасида ташвиш бор, нечун?
Нечун у айрилмиш ҳаловатидан?
Гоҳ бемор бошида жарроҳ бўлиб у
«1 аҳдири азал»га кўрсатса кучин.
Гоҳо бир довюрак сайёҳ бўлиб у
Совуҳ Арктикага уради тўшин.
Дам огир хаёлга бўлур занжирбанд,
Дам қўшиқ тўқнйди у ёна-ёна.
Интилар юлдуэлар туманига дам,
Дам ойнинг ёнида бўлар парвона.
У нима истайди? Шону шавкатми?
Юлдузлардан баланд, кундан пурзиё.
У нима истайди? 1’енгсиз ҳудратми,
Оёги остида ётсинми дунё?!
У нима истайди? Балки, исташ
9
www.ziyouz.com kutubxonasiУнинг теграсида айлансин олам?
о,
дўстим, саволнинг йўқдир кераги,
У истайди бунинг ҳаммасини ҳам!
Одамлар ўтдилар бир ваҳт, бир замон-,
Утдилар энг оддий бахтдан ҳам йироҳ.
Ягона орзуси эди парча нон,
Энг буюк армони — озод яшамоҳ!
Одамлар ўтдилар бир вақт, бир замон,
Ҳа, яшаб ўтдилар, энди-чи, мана:
Ўзи банди бўлган олам устидан
Ҳоким бўлмоқни у истар ягона!
БУЛОҚ
Қутлуг бир саҳарда кўз очди булоқ,
Иўл солди дарёлар сари адашиб.
Унга раҳм этмоқчи одамлар шу чоқ
1 огу тошлар аро яқин йўл очиб.
Одамлар, тегмангиз, майли тошсин у,
Майлига, тогни ҳам кўрсин йўлида,
Қўйинг, ўз йўлини ўзи очсин у,
Завқланолсин у ҳам кураш сўнгида.
10
www.ziyouz.com kutubxonasiМУНОЖОТ»НИ ТИНГЛАБ...
Қани, айт, мақсадинг нимадир сенинг,
Нега тилкалайсан багримни, пҳанг,
Нечун керак бўлди сенга кўэ ёшим,
Нечун керак, рубоб, сенга шунча гам.
Эшилиб, тўлганиб ингранади куй,
Қайлардан келмоқда бу оҳу фарёд.
Ким у йиглаётган? Навоиймикин
Ва ё май куйчиси Хайёммикин, дод!
Етар, эй чолгувчи, бас қил соэингни,
Бас, етар, кўксимга урмагил ханжар.
Наҳотки дунёда шунча гам бордир!
Агар шу муножот рост бўлса агар,
Агар алдамаса шу совуҳ симлар,
Гар шул эшитганим бўлмаса рўё,
Сен бешик эмассан, дорсан, табиат,
Сен она эмассан, жаллодсан, дунё!..
Эшилиб, тўлганиб ингранади куй,
Асрлар гамини сўйлар «Муножот».
Куйи шундай бўлса, гамнинг ўзига
Қандай чидай олган экан одамэод!
11
www.ziyouz.com kutubxonasiАЛЬБОМГА
Ў* цалбини дафн этди шунда.
Вайрон.
Юзлаб шоир ётган қабристон аро
Кўммоқдаман мен ҳам қалбимни.
Юзлаб мозор ичра адашмай асло
Топа олгин менинг қабримни.
Мана, гулга чумиб ётибди Байрон,
Фахрланиб лордлиги учун.
Сен мени унутиб қуймагин аммо
Гукоҳим — ҳаваскор, мўртлигим учун...
Рейн бўйларидан Гейне ҳам шунда,
Гўзал Лорелея тинглар сирини.
Бир қўли инқилоб ногорасида,
Амалия томон чўзган бирини.
Юзлаб шоир ётар бунда, бари ҳам
Жанглар майдонида жангдан сўзлаган.
Нечун сенга келганда, альбом,
Ҳар ким ўз дардини айтиб бўзлаган?!
Буюк жангчилар ҳам варагинг очиб,
Аламлар шарҳидан ўтмади асло.
Альбом, альбом, жанглар даъватига сен
Наҳот беролмасдинг бир акси садо?!
Юзлаб шоир ёттан шу альбом ичра
Мен ҳам қалбим учун қабр қазаман.
Ҳали из тушмаган оппоқ вараққа
Мен ҳам ўз дардимни ёзаман.
Аммо кеча кўрган тушимни эмас,
12
www.ziyouz.com kutubxonasiИстиқбол сўзини ёзаман, ўртоқ!
Зотан, истиқболдир бугун мен учун
Барча шахсий ишдан кўра шахсийроқ!
Ким менга афтини бужмайтди шу зум,
Ким менга панадан эълон қилди жанг?!
Гар шу асрда ҳам Истиқбол ишин
Уз ишимдир, дея қабул этмасанг,
Тан олмасанг агар миллионлар дардин,
Уни альбомингга ёэмасанг агар,
Майлига, кўзларинг кўр бўла қолсин,
Майли, қулоқларинг бўлиб қолсин кар.
Кўзларингни очгин, қара дунёга,
Дўстим, ҳақиқатни ҳис эт бир замон.
Сен учун, мен учун жангда мардона
Миллион-миллион одам тўккан эди ҳон.
Тарих бизлар учун жангга кирганда
Нима керак яшаш ўргимчак мисол.
Истиқбол, йўлингга гов бўлганларга
Найзадай санчил-у, тезроқ бўла ҳол...
Истиқбол шундайин эзгу сўздирким,
Унинг замирида энг олий қисмат...
Унда мен ахтарган энг порлоқ Инсон,
Унда мен истаган синмас ҳақиҳат!
Истиқбол сўзини ёздим альбомга,
Сен унга боқмагин бир эрмаксимон.
К,албим буюрмаса, бирор сўзни ҳам
Езмасман ҳеч қайда, ҳеч вақт, ҳеч қачон!
13
www.ziyouz.com kutubxonasiЎЗБЕКИСТОНДА КУЗ
Юргил, далаларга кетайлик, дўстим,
Диққинафас уйда ётмоқ пайтимас.
Олтин Узбекистон тупроги букун
Бир пари фаслнинг огушида маст.
Шабнам шовуллайди боглар қўйнида,
Салқин туман ичра бўзарар тонглар.
Қуёшнинг эринчак ёгдуларида
Нафис ялтирайди барги хазонлар.
Ҳар ёнда тўкинлик...
Куздан нишона...
Ҳар ёнда гўзаллик ёймиш дафтарин.
Сонсиз эгатларга сочилмиш, ана
Менинг шодликларим, эзгу дардларим,—
Менинг она халқим...
Эй қадим, ҳалол,
Ризқи она ерга сепилган халқим,
Ушоқ чигитни ҳам этмай деб увол,
МиллИон эгатларга эгилган халқим!
Бир нафас бошингни кўтаргин-у, боқ
Ер юзида ажиб виқор ва нуфуз.
Сенинг ўзинг каби ўйчан ва қувноқ
Хушфеъл бўлиб келмиш тупрогингта куз.
Улуг Алишернинг соч оқин кўриб,
Огир хаёлларга чўмган бу фасл,
Қайрагоч ёнида гамгин ўтириб,
14
www.ziyouz.com kutubxonasiЧолларга ҳассалар йўнган бу фасл,
Аэалий кўркини қилади кўз-кўз...
Наҳотки шунча тез айланар дунё?!
Бахтли кексаликни ёдга солар куз.
Сокин хилватларга чорлайди, аммо,
Дўстгинам, пайтимас, айлаб сайрибог,
Хилватда ўй суриш ярашмас бугун.
Заҳматкаш ўзбекнинг ҳосили қандоқ?!
Кузнинг фалсафаси шудир биз учун.
Улуг меҳнат кезар шан далаларда,
Ҳар ёнда ҳоким бир ташвишли илҳом.
Қуёш бота бошлар... гавжум қирларга
Қорая-қорая тўшалар оқшом.
Эҳ, кузги оқшомлар...
Дилимда менинг
Теран туйгуларим қўзгалар жўшиб.
Қўзгалар-у, шу дам қалбимдан секин
Тўкила бошлайди ойдин бир қўшиқ.
15
www.ziyouz.com kutubxonasi* * *
Оилада тугилса гўдак
Унга суюб қуярлар исм.
Гар богланса иккита юрак,
Дустлик дейиш бўлгандир расм.
Волидалар гўдаги учун
Бешик олиб, тортадилар ош.
Худди шундай, дўстлар ҳам у кун
Бир-биридан аямас маош.
Инсон яшар, пайти ҳам келар
Тўхтаб қолар умр — югурик.
Лекин, дўстлар, айтинг, не бўлар
Дўст дўстидан айрилса тирик?
Тобут ўтар сўнгти кўприкни,
Қаро ерга уни қўярлар.
Дўстлар, айтинг, сўнган дўстликни
Қайга олиб бориб кўмарлар?
Марҳумларга очншиб аза
Либосларни кўкка бўярлар.
Дўстлар, айтинг, дўстлик сўнганда
Қандай йиглаб, қандай киярлар?
Азалилар кўрса ёмон туш
Мозор узра сукут этарлар.
Гирик туриб, ҳайта келсанг дуч.
Унда охир, қайга кетарлар?
Х,айҳот, илк бор ингради кўнглим,
Бир баргдайин титрадим, толдим.
16
www.ziyouz.com kutubxonasiМен дўстимдан айрилдим бугун,
Тирик туриб, айрилиб қолдим..
Езармидим йиглоқи байтни,
Чекармидим мен ахир нола,
Дўстлар, агар бошланмасайди
Икки қалбдан буюк оила.
Езармидим йиглоқи байтни,
Титрармидим кўзда ёш билан,
Дўстлар, агар бошланмасайди
Тог қулаши икки тош билан.
Дўстлар, айтинг, дил ёнмаганда,
Чекармидим шунчалар оҳ-зор.
Агар, агар... Х,еч бўлмаганда
Топилсайди кўмгали моэор.
www.ziyouz.com kutubxonasiТЕМИР ОДАМ
Бир ҳайкал турибди,
У — Робот эмиш,
Темирдан ясалган, одам тимсоли.
Илмда энг сўнгги кашфиёт эмиш,
Аҳлли зот эмиш, ҳусурдан холи.
Шахмат ҳам ўйнармиш,
Ер ҳам ҳазирмиш.
Росмана ювармиш юзу ҳўлини.
Ҳадису ҳисобдан адашмас эмиш,
Ҳаттоки санармиш Сомон йўлини.
Енида халойиҳ ҳайратда турар:
— Қарангиз, наҳадар аҳлли, мумтоз!
Хулласки, оламда кашфиёт дерлар,
Кашфиёт эмас бу, кечиринг, устоз.
Тилсимни билмайман, аммо анчайин
Одатим тарк этиб, кўкрак кераман!
Мен сизга темирнинг худди шундайин
Ажиб бир нусхасин топиб бераман.
У ҳам ишлай билар, унинг ҳошида
Сизнинг темирингиэ ожиэ бир буюм.
У ҳам санай билар, унинг бошида
Алжабр усули уюм ва уюм.
Балки у донодир беҳиёс, якка,
Балки йўҳ унинг-чун бирор муаммо;
Балки у ҳеч ҳандай темир-терсакка
Аъло вужудини эгмайди, аммо,
Устоз, ҳалби йўҳдир унинг ҳам, ҳайҳот,
На нафрат, на ишҳни танламас у ҳам.
18
www.ziyouz.com kutubxonasiУнинг ҳам кўзида чақнамас ҳаёт,
Мунис боқишларни англамас у ҳам.
У ҳам тулганолмас,
инграмас,
кулмас,
Ииглаган гўдакни юпатолмас ул.
У ҳам юлдузларнинг ҳидини билмас,
Багрини тирнамас сўлаётган гул.
Кимсанинг меҳридан, балки, о, балки
Сизнинг темирингиз бўлар миннатдор.
Азиз дўст, меҳрни билмас бу ҳали,
Дўст кутиб, йўлларга чиҳмас интизор.
Дунё-ю одамлар таҳдири зарра
Ташвишга солмагай, йўҳ зўру зори.
Ташвишга солмагай на қўшиҳ ва на
Менинг юрагимда нималар бори.
Балки темирлар ҳам йиглайди чиндан...
Бу-чи, йиглаёлмас, айланган тошга!
Кимдир у?
Кимднр у? Балки у менман?!
Балки у сиздирсиз?
Балки у бошҳа...
Ҳаётнинг поёнсиз уммони ичра
Бор шундай гариблар — темирлар ҳиссиз.
Ва лекин ўзларин темирмас сира,
Муҳтарам инсон, 'деб атарлар, эсиз...
Шундайлар бўлмаса, азалдан тупроҳ
Яшнарди тагин ҳам гўзалу мумтоз.
1 емир одам ясаб юргунча, кўпроқ
«Жонли темир»ларни ўйлангиз, устоз.
19
www.ziyouz.com kutubxonasiМИЛТИРАЙДИ БИР МИТТИ ЮЛДУЗ...
Кўк гумбазин бир четида
Бўшлиқларга уриб бош,
Милтирайди митти юлдуз,
1'анҳоликдан тўкиб ёш.
Атрофида на бир юлдуз
На булут бор, на туман.
Юлдузларга термилиб у
Титраб турар шамсимон.
Эҳ, бечора, яшаш нечун,
Порламасанг, кулмасанг.
Уз тўдангдан нега учдинг,
Қайтиш йўлин билмасанг?!
ТИЛЛА БАЛИҚЧА
Тухумдан чиҳди-ю, келтириб уни
Шу лойҳа ҳовузга томон отдилар.
Ташландиқ ушоҳ еб ўтади куни,
Хору хас, хазонлар устин ёпдилар.
Дунёда кўргани шу тор ҳовузча
Ва гавжум толларнинг аччиц хазони.
Менга алам қилар, тилла балиҳча
Бир кўлмак ҳовуз деб билар дунёни!
20
www.ziyouz.com kutubxonasi* * *
Умид билаи сук/илган таёц
бир кун берар меваю япрпк,.
Гёте.
Учқур хаёл соҳиби йигит
Яшар эди хилват қишлоқда.
Уни бир кун етаклаб умид:
«Хайр,— деди она даргоҳга.—
Олим бўлиб қайтай, қишлогим...
Кечир, қолиб кетсам агарда».
Уни ёш ва бўронли қалби
Олиб кетди олис шаҳарга.
Одамлар-чи, баъзи одамлар
Қишлоқ аро тарқатдилар ган:
«Ҳой, фалончи, эшитдингми, а,
Ҳув фалончи дайди бўлмиш зап,
Таги паст-да, қурт бор бошида,
Тортди фалон қариндошига...»
Ииллар ўтди... Барг ёзди ахир
Умид билан суқилган таёқ.
Шараф сенга, сабот ва ақл,
Шараф сенга, меҳнат ва идрок!
Олим бўлиб қайтди у, балли,
Чўлларига сув чиқаргали...
Одамлар-чи, энди, одамлар
Бир-биридан сўрар суюнчи:
«Ҳой, биродар, эшитдингми, а,
Олим бўлмиш ўша фалончи.
Ешликда ҳам оқил эди, ҳа,
1 ортган эди бизга, ҳа, бизга...»
21
www.ziyouz.com kutubxonasi* * *
Пушкиндан
Ҳаммаси тугади, орамиз очиқ...
Сўнг бор қўлларингни ўпаркан, пари,
Шаънингга тўқийман мунгли бир кўшиқ,
Тинглайман жавобинг: «Тугади бари...»
Энди алдовларни қилмасман расм
'Ва сени алам-ла ахтармоқ нечун?!
Утди... ўтганларнинг унут ҳаммасин,
Севги яралмаган фақат мен учун.
Сен ёшсан, қалбингнинг гўзал маҳали,
Севимли бўларсан кўпларга ҳали...
* * *
У ҳўшиҳ куйлади ёр шаънига маст,
Шўхчан шеърлар айтди севги номидан.
Ҳаммани кулдирди, ҳиз эса фақат
Бепарво жилмайиб ўтди ёнидан.
У ҳўшиҳ куйлади ёр шаънига маст,
Ииглаб, фарёд чекди севги номидан.
Ҳаммани йиглатди, ҳиз эса фаҳат
Бепарво жилмайиб ўтди ёнидан.
У ҳўшиҳ куйлади ёр шаънига маст,
На кулди, на ҳатра тўкди ёшини.
У куйлади мағрур, ҳиз бўлса шу вақт
Ҳузурига келди эгиб бошини.
22
www.ziyouz.com kutubxonasi* * *
Қуй, дўстим, тилларанг шаробдан менга,
Қуйгин, шонли улфат кўрсатсин кучин.
Ичай, отагинам деҳқон ҳаққига,
Жавдар хирмонининг соглиги учун!
Ортиҳ ҳеч бир нима менга керакмас,
Бошимда нур сочиб турса бас офтоб.
Уша заҳматкашим омон бўлса бас,
Қуйилиб турса бас газал ва шароб.
ГИЁҲ
Улугвор бир ҳудрат билан
Чайҳалади чўнг денгиз.
Қанча огир харсанг тошлар
Тубда унга чўккан тиз,
Аммо мўъжаз, нозик гиёҳ
Уша тубсиэ ўлкада.
Кўкка ўсар, ҳа, денгизни
Кўтарганча елкада!
23
www.ziyouz.com kutubxonasi* * *
Кўпдан кутган эдим орзиқиб, мана,
Булутлар тарқалди тўкишиб кўзёш.
Хаёлим осмондай ёришди яна,
Еруг кунларимдай порлади қуёш.
Шошқин дарёларнинг зангордир лаби,
Шамоллар ўйнайди йироқ-йироқда.
Юргил, сайр этайлик, юргил, малагим,
Дунё ташвишлари қолсин узоқда.
Кўряпсанми, қандай яшармиш олам,
Бепарво гўдакдай жилмаяди жим.
Гўдагим, бу чирой қайтмайди ҳечам,
Қайтмагани каби менинг ёшлигим.
Бугун бош устингда яшнаган япроқ
Шови.\лаб тўкилар эрта пойингта.
Бу учқур йўловчи солмайди қулоҳ
Сенинг илтнмосинг, сенинг раъйингга.
Хаэонли августнинг бирор оқшоми
Уни кўрарсанми туишнгда такрор?!
Майлига, ўзгадир кузнинг илҳоми,
Бугун-чи, кўз ташла: атрофда баҳор!
Қани, қўлгинангни бергил жимгина,
Шу маъсум йўлчига қўяйлик ихлос.
Шоирлар алдайди бизни, жонгинам,
Баҳор доим эмас, уч ойдир холос...
24
www.ziyouz.com kutubxonasiШЕЪРИЯТ
Сен Пушкиннинг севган малаги,
Сен Гёте орзу этган қиз.
Сен Байроннинг ўтли юраги
Сен Гейнени ёндирган юлдуз.
Алишернинг Гулисисан сен,
Сен Аутфийнинг сўлим газали.
Булбулисан Ҳофиз гулшанин
Ва Ҳайёмнинг ширин асали,
Толеимда нозланиб турган
Эй, сен — менинг эрка гўзалим!
* * *
Юлдузлар ўтига бардош" берурман,
Фазолар тафтига қилурман тоқат.
Енйнгга сог-омон қайтиб келурман,
Оташ нигоҳингда ёнгали фақат.
Тўлқинлар қутурсин майли, беомон,
Менинг қисматимни кўмолмагай у.
Барибир, ёнингга қайтаман омон,
Мовий кўзларингга чўмгали мангу.
25
www.ziyouz.com kutubxonasi* * *
Утинаман,
Иироқлардан мен
Ҳузурингга согиниб елсам,
Толеимга кулиб чиққин сен,
Қувончингни яширма ҳеч ҳам.
Узоҳларга отлансам яна,
Сафар тўнин кийсам эрта-кеч,
Ўтинаман, эркам, ўшанда
Дариг тутма кўзёшингни ҳеч!
ҚЎЛ
Иигит кучга тўлди, етилди,
Билакларин тўлдирди мускул.
Чамасида билак кучининг
Қаршисида осон ҳар мушкул.
У истаса метин тошларни
Совуради тупроқ, кул каби.
Аммо ёрнинг юзида у ҳўл
Сийпаланар майин гул каби.
26
www.ziyouz.com kutubxonasi* * *
Уни кўрсам, қора қуюн қоплар дилимни,
Шунда кимдир йигит номим масхара этар.
Алам билан мен қолгандай тишлаб тилимни
Феруза ёт,
Феруза ёт?!
Даҳшат нақадар!
Кўз олдимда турибсан-ку, Ферузам, шу эум
Қайси бир куч ололаркан сени қўлимдан!
Токи танда жоним борким, очиқдир кўзим
Қайси бир кун ажратолар толе гулимдан.
О, агар сен-чи?
Мамнун бўлиб боқсанг-чи сен ўшал тақдирга?!
Унда, наҳот, тенг этсанг-а эр номимни
қора бир ерга?!
Нега гавҳар бўлмадинг сен ва ё чаҳмоҳ тош,
Қўлларимга тугиб юрсам кечаю кундуэ.
Нега севгим айламаган сени бир гултож?!
Бошгинамга ҳўйиб юрсам кечаю кундуз.
Нега бир тош бўлмагансан, сени авайлаб,
Тил остимга солиб юрсам жонимга жойлаб,
Нега бир тош бўлмагансан?!
27
www.ziyouz.com kutubxonasi* * *
Йўлим бошлар,
Кетарман бир кун
Сендан йироқ, ўзга томонга.
Уй ёнидан ўтаркан, секин
Кўэ ташларсан бўм-бўш маконга.
Балки у кун курсида якка
Турган бўлар ўзга бир одам.
Балки у ҳам ётиб тўшакка
Хаёл сурар эҳтимол у дам.
Балки уни ўхшатиб менга
Чаҳирарсан номимни айтиб.
Ишонмассан балки кўзингга,
Балки сўнгра боҳмассан ҳайтиб.
Ерилмаган ярадай севги
Унда бизни ҳийнамас тўлиб.
Кўмаларда ёр эмас энди
Тўҳнашамиз бегона бўлиб;
Наҳот биздан ҳолмас ҳатто мунг,
Наҳот бўлмас бирор хотирот?
Ишпнмайман, муҳаббатдан сўнг
Бегоналик бошланса наҳот?!
28
www.ziyouz.com kutubxonasi* * *
Жўнар бўлдим мен бундан дилтанг,
Иўлларимга қараб қолдинг сен,
Сочгинангни тараб қолдинг сен.
О, биламан, баджаҳл отанг,
Остонангга йўлатмас мени,
Ишонмайди сен севган ёрга.
Уэоқларга жўнатмас сени,
Кетар бўлсак иккимиз бирга.
Билагузук тақибди отанг
Қўлгинангни боглаб бир йўла.
Билагузук, бандинг узилсин,
Ер қўлини қисгандан кўра.
Сен дедингки: «Бўлсайдим юлдуз,
Осмонлардан боқсам-да сизга,
Тушишга йўл топардим, эсиз
Отам оқ йўл бермайди бизга...»
"Гўхта, етар бир кун, отангнинг
Ҳузурига қайтиб келармиз.
Кечир, дермиз, етмаса агар,
Учта бўлиб узр сўрармиз.
Бизни ҳеч ким айб этмас, дўстим,
Гамгин бўлмас биздан хотира.
Сенгисидан бахт топганларнинг
Бўлганмм ҳеч номлари қора?..
29
www.ziyouz.com kutubxonasi* * *
— Хайр энди...
Қалбимда бир видо қолди,
Хайр энди, сен кетдинг, бегуноҳ оҳу.
Бугун сен ҳайдасан? Қайларда ҳолдинг?!
Бугун бош устингда кимнинг паноҳи?!
Сени кеч топгандим, эрта йўҳотдим,
Қаргагин, лойиҳман сенинг ҳаҳрингга.
Узгалар қалбида ҳадр уйготдим,
Бироқ етолмадим ўзим ҳадрингга.
О, инсон ҳисмати, бунчалар чигал,
Бунчалар хилма-хил фоже ва аза.
Қисматим, ўзимман гуноҳкор бу гал,
Наҳот, гуноҳкорга қўшиқдир жазо?!
—Хайр энди...
Қалбимда бир видо қолди,
Хайр энди, сен кетдинг, бегуноҳ оҳу.
Бугун сен қайдасан? Қайларда қолдинг?!
Сен бугун кимларнинг маъсум ҳамроҳи?!
Қайси бир одамнинг бахтига ёрсан,
Очилдими сенга толе дарчаси?!
Бугун сен кимларнинг меҳрйга зорсан
Менинг юрагимнинг мажруҳ парчаси.
30
www.ziyouz.com kutubxonasiҚАСАМ ДАРА
Қасам дара1 гувуллайди маст,
Гувуллайди туби йўҳ макон.
Кўкдан унга кўринар фақат
Митти юлдуз ва парча осмон.
Атрофидан қоқ қоя тошлар
Журъат билан термулади лол.
Бир кўрай, деб эина тарашлаб
Қояларға тирмашар ҳилол.
Бунда на қуш, на бир жонивор
Ва на шамол кўрсатар қора.
Афсоналар сўйлайди хакрор
Менинг чанҳоҳ дилимга дара:
— Ана, овчи, оҳу ҳувади,
Учадилар тошлар аро тик.
Қочҳин оҳу тоҳқа ҳўнади,
Сўнг дарага сакрайди шўрлик!
Қасам дара — даралар шери
Улжа кутиб увларкан пастда,
— «Ҳайт»,— дейди-ю (о, сен, ов меҳри!)
I ашланади овчи ҳам пастга.
Ботирини саҳлайди омон
Тасодифга тўла бу дунё.
Овчи овин айлар саранжом,
1 Қасам дара —- Қж:ор тогларида.
31
www.ziyouz.com kutubxonasiОвулига чогланар, аммо,
Аммо бирдан қотади карахт...
Асир этмиш уни бу макон.
Атрофида тошлар-у, фақат
I епасида юлдуз ва осмон.
Алвонларин ёйиб уфққа
Чиққунича зар кокил куёш,
Шўрлик овчи интилар кўкка,
Сўнг иложсиз тўкар юм-юм ёш.
Ботирини ахтариб шу зум
Келар ёри, овулдошлари.
— Айтинг, ота, не қилмоқ лозим?! —
Кекса чолга юзланар бари.
— Болаларим, ов меҳри уни
1 уширибди дарага осон,
Хотин меҳри, ёр меҳри, кўринг,
Олиб чиҳар жардан бегумон.
Шунда,
Евқур бир йигит дадил
Бажо айлар чолнинг шиорин:
Дара узра кўтариб адл
Қучоҳлайди овчининг ёрин.
Фарёд солар овчи хотини,
Иигит эса ҳучар яхшироқ.
Овчи, ҳайҳот, ҳутурар ёниб,
Қафасдаги шердан ваҳшийроҳ.
Гўё чўкар даранинг маҳри,
Гўё тошлар кетар орадан:
— «Х,айг»,'— дейди-ю (о, сен, ёр меҳри!)
32
www.ziyouz.com kutubxonasiОвчи чиқиб кетар дарадан.
Қасам дара гувуллайди маст,
Гувуллайди туби йўқ макон.
Кўкка боқиб у кўру карахт
Афсоналар сўйлайди ҳамон.
Қасам дара, кездим маҳрингда
Киприкдаги ёшдай омонат.
Қасам дара, сенинг бағрингта
Қасам ичган тушармиш фаҳат.
Ҳайрат билан сенга боҳурман,
. Ҳали ҳасам ичмаганим рост.
На овчимац ва на ботирман,
Кезиб юрган ошиқман, холос.
Пайти келса, севгим, сен учун
Ер олдида ичурман ҳасам,
Фазоларни айланиб бутун
Денгизларга қўярман ҳадам.
Амр этса гар ўшал дилбарим
Ташланаман дарага шу зум.
Бир илтимос фаҳат, дўстларим,
Қайтишида чиқаг^ан ўзим!
3—9053 33
www.ziyouz.com kutubxonasiЧОЛ ВА КОММУНИЗМ ҚИССАСИ
Шаҳарнинг серҳашам кўчаси бўйлаб
Қайгадир мункиллаб кетар эди чол.
Кексаликда, ахир, миянг бўш турмас,
Ҳар ҳадамда чулгар янги бир хаёл.
Чолнинг тасаввури мана бир зумда
Қуриб ҳўйди гўзал коммунизмни:
«Мана ширин кулча сенга ва менга,
Бу эса — эмизак, юпат ҳизингни.
Ким нима истайди, ҳани, марҳамат,
Умумдастурхонда барчаси тайёр.
Мана, меҳмон кутар чол — йигит ёшда,
Енида келинчак — кампири ҳам бор»...
Ва бошҳа ҳоказо хаёллар шундоҳ
Чолни ўз ҳаърига тортди-ю кетди.
Шундай қиб, чолимиэ Коммуна ҳурди,
Ешарди ва унда меҳмон ҳам кутди.
Аммо падарлаънат носнинг хумори
Парчалаб юборди хаёлни бирдан.
Ғўлдираб ҳолди 404: «Ҳой, ота 1"ўри,
Чекилмасанг бало бормиди шу дам,
Шундай бир хаёлга завол бўлдинг-а».
Ғазабга тўлган чол сўкишнинг барин,
Саксон йилдан буён асраганларин
Роса ҳалаштириб кўйди бир зумда.
Алам қилмайдими, бир отим нос деб
34
www.ziyouz.com kutubxonasiҚайтиб келсанг ахир коммунизмдан!
Бўлинган хаёл ҳам кўчган гишт мисол
Қайта тушмас экан ўз қолипига.
Қанча ўй сурмасин,* етолмади чол
Хаёл калавасин қочган ипига.
«Коммунани энди қуриб эдим-а,
Ростдан айб ўтдими менинг ўзимдан?»
Хаёл-ку қайтмади, чолнинг ҳам аммо
Қайтгиси келмади коммунизмдан.
Белини йигитдай тугди-ю, чолнинг
Хира кўзларида порлади зафар:
«Отимни бошқатдан ҳўйганим бўлсин
Уша Коммунани қурмасам агар!»
Дўконларга кириб харид ҳилди чол
Бир талай кулча-ю ҳамда эмизак.
Сўнгра кимларгадир узатди: «Ма, ол,
Нон сенга, бу эса ҳизингга эрмак».
Бундан нарёгини, азиз ўқувчим,
Мен ҳам кўрганим йўҳ, эшитдим фаҳат:
1'унов кун чолимиз берибди элга,
Умумдастурхонда умумзиёфат!
* * *
Мен ҳувонар бўлсам — сен сабаб,
Уйга толар бўлсам — сен сабаб.
Мен ўлишни истамасман, йўҳ,
Ногоҳ ўлар бўлсам — сен сабаб.
35
www.ziyouz.com kutubxonasiҚАЛАМ
Эркалгшгиэ қаламни олиб,
Упиб қуйинг уни мулойим,
Шўрлик ўзи ялангоч қолиб,
Кийинтирар эгасин доим.
* * *
(Манзара)
Булут тошди,
Водий осмонин
Қоплаб олди хира кўланка.
Ел овора,
Намхуш хазонНи
Учиролмай богдан йўлакка.
Новдалари бирдан қотгандай
Кўринади сукутда толзор.
Гўё ниманидир кутгандай
Булутлар ҳам ювош, беозор...
36
www.ziyouz.com kutubxonasi* * *
Қани, най бер мснга, дўстгинам,
Бергил, майли, рубоб бўлса ҳам.
Вер, бир нафас бўшатиб олай
Тўлиб кетган юрагимни ман.
Қаламимнинг кучи етмади
Ҳисларимни буткул тўкмоққа.
Дўстим, тингла, япроқчаларнинг
Шивирлаши ашитилмоқда...
Гўзал, сокин оқшом чўкмоқда,
Тебранади елда чироқлар.
Дарахтзор ҳам сокин солланар...
Қандай маъсум, эрка бу чоқлар...
Қандай ширин дамлар... менинг ҳам
Юрагимда бир ҳис тошмоқда,
Юрагим ҳам дарахтзор каби
Ниманидир олқишламоқда.
Кўзларимга бу ёруг олам
Кўринмоқда бирам суюмли.
Қани, най бер менга, .дўстгинам,
Тўкай тўлиб кетган кўнглимни.
www.ziyouz.com kutubxonasiМУНДАРИЖА
Шундай яшар одатда одам ........................................................................3
Онамга хат.........................................................................................................4
Булут...............................^....................................................................................5
Мен нечун севаман Узбекистонни ................................................. 6
Дор6г)3 .................................................................................................................. 7
Бургут....................................................................................................................7
Қонли кўйлак....................................................................................................8
Асримиэ одами ................................................................................................. 9
Було^...................................................................................................................10
«Муножот»ни тинглаб....................................................................................11
Альбомга.............................................................................................................12
Узбекистонда куэ...............:..........................................................................14
«Оилада тугилса гўдак»..................................................... 16
Темир одам.................................................................................................... 18
Милтирайди бир митги юлдуз................................................................20
Тилла балиқча.................................................................................................20
«Учқур хаел соҳиби йигит».......................................... 21
Пушкиндан.........................................................................................................22
«У қўшиқ куйлади» ......................................................................................22
«Қуй, дўстим»..................................................................................................23
Гиёҳ.....................................................................................................................23
«Кўпдан кутган адим»................................................................................24
Шеърият ............................................................................................................25
«Юлдуалар ўтига».........................................................................................25
«Утинаман».......................... 26
Қўл ......................................................................................................................26
«Уни кўрсам»..................................................................................................27
«Иўлим бошлар» ...........................................................................................28
«Жўнар бўлдим»............................... ..........................................................: 29
«Хайр анди» ...................................................................................................30
Қасам дара.......................................................................................................31
Чол ва коммунизм қиссаси.......................................................................34
«Мен қувонар бўлсам».............................................................................. 35
Қалам ..................................................................................................................36
Манэара ............................................................................................................. 56
«Қани, иай бер»........................................................................................... 37
www.ziyouz.com kutubxonasiАдабий-бадиий наилр
АБДУЛЛА ОРИПОВ
МИТТИ ЮЛДУЗ
Шеърлар
Тошкент «Маънавият» 2002
Муҳарркр М. Мансуров
Рассом С. Сомн
Техн. муҳаррир Т. Золотилоеа
Мусаҳ^иҳ С. Абдусаматова
Теришга 05.12.2001 й.да берклди. Босишга 08.01.2002 й.да рухсат етклди.
Бичкми 60х90У . Академкк гарнитурасн. Офсет босма усулида босилди.
Шартлк б.т. 1,25. Шяртли кр.-отт. 1,41. Нашр т. 1,14. 5000 нусха.
Буюртма Хс 9053. Нархк шартнома асоснда.
«Маънавият» нашркйти. Тошкент, Буюк Турон, 41-уй. Шартнома 60—01.
Уэбекистон Республикаск Давлат матбуот қумктасинкиг (цкарадаги Тошкент
полиграфия комбинатида чоп етилди. Тошкент, Навсжй кўчаси, ЪО-ун, 2002.
www.ziyouz.com kutubxonasiОрипов, Абдулла.
Митти юлдуз.— 1 «Маънавият». 2002 .
40 б.
www.ziyouz.com kutubxonasi